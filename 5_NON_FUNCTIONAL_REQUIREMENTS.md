# 5. Нефункціональні вимоги

Цей розділ описує атрибути якості, обмеження та загальні характеристики системи.

## 5.1. Продуктивність (Performance)

* NFR-001: Головна сторінка, сторінки категорій та результати пошуку повинні завантажуватись у браузері користувача не довше ніж за 3 секунди при стабільному інтернет-з'єднанні (4G або швидше).
* NFR-002: Час відповіді API на запити (отримання каталогу, додавання в кошик) не повинен перевищувати 800 мс на 95-му перцентилі.
* NFR-003: Система повинна підтримувати одночасну роботу 200 активних користувачів без видимої деградації продуктивності.

## 5.2. Безпека (Security)

* NFR-004: Уся комунікація між клієнтським UI та бекенд-API повинна відбуватися через захищений протокол HTTPS.
* NFR-005: Паролі користувачів повинні зберігатися у базі даних виключно у хешованому та "соленому" вигляді (наприклад, з використанням bcrypt).
* NFR-006: Система повинна бути захищена від основних веб-вразливостей згідно зі списком OWASP Top 10 (включаючи, але не обмежуючись: SQL-ін'єкції, XSS, CSRF).
* NFR-007: Система не повинна зберігати повні дані платіжних карток користувачів. Всі операції з картками мають відбуватися на стороні сертифікованого платіжного шлюзу.

## 5.3. Юзабіліті та Доступність (Usability & Accessibility)

* NFR-008: Клієнтський UI (веб-сайт) повинен бути адаптивним (responsive) та коректно відображатися на всіх сучасних мобільних пристроях (смартфони, планшети) та десктопних браузерах (Chrome, Firefox, Safari).
* NFR-009: Інтерфейс повинен бути інтуїтивно зрозумілим, а ключові дії (пошук, купівля) мають вимагати мінімальної кількості кроків.
* NFR-010: Система повинна дотримуватись базових стандартів доступності (WCAG 2.1 Level AA), зокрема щодо контрастності тексту та можливості навігації з клавіатури.

## 5.4. Надійність та Відмовостійкість (Reliability)

* NFR-011: Доступність сервісу "Плай" повинна становити 99.8% (допустимий час простою не більше ~1.5 години на місяць), за винятком планових технічних робіт.
* NFR-012: У випадку збою або недоступності API сторонніх сервісів (платежі, логістика), система повинна коректно обробляти помилку та інформувати користувача про неможливість виконання операції, не "падаючи" при цьому.

## 5.5. Відповідність (Compliance)

* NFR-013: Збір, зберігання та обробка персональних даних користувачів (ПІБ, адреса, email, телефон) повинні суворо відповідати вимогам Закону України "Про захист персональних даних".
* NFR-014: Користувач повинен надати явну згоду на обробку своїх персональних даних під час реєстрації.

### 5.6. Супроводжуваність (Maintainability)

* NFR-015: Бекенд-API повинен мати чітку документацію (наприклад, у форматі OpenAPI/Swagger) для спрощення інтеграції з поточним UI та майбутніми клієнтськими застосунками.

